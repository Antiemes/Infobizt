# Példa ZH kérdések

## Kriprográfia

- Mi a kriptográfia 4 célja?
- Mit jelent sértetlenség fogalma?
- A kriptográfiai hash algoritmusok milyen méretű
bemenetet fogadnak és milyen méretű kimenetet
adnak?
- Mire használható egy kriprográfiai hash algoritmus?
- Adott egy (modern) kriptográfiai hash algoritmussal
előállított hash. Belátható időn belül előállítható-e olyan fájl, amiből ugyanez a hash állítható elő? Röviden indokolja a választ!
- Adott egy fájl, aminek a bináris formáján nem változtathatunk. Belátható időn belül előállítható-e olyan, tőle eltérő fájl, ami vele azonos hash-t ad?
- Mi a születésnap támadás?
- Nevezzen meg és ismertessen egy olyan blokk kódoló
működési módot, ami interaktív shellhozzáférés
titkosítására használható.
- Nevezzen meg és ismertessen egy olyan blokk kódoló
működési módot, ami véletlen elérésű nagy méretű adat (nagy fájl, egész partíció) titkosítására használható.
- Mi a blokk kódolók elektronikus kódkönyv módjának sérülékenysége?
- Hogy működik a digitális aláírás?
- Használhatóak-e (közvetlenül) a nyilvános kulcsú titkosítási algoritmusok nagy mennyiségű adat titkosítására? Válaszát indokolja! Hogyan lehet nagy mennyiségű adat titkosísása során a nyílt kulcsú titkosító algoritmusokat felhasználni?
- Egy informatikai rendszer belépési jelszavait nagy biztonságú, 2048 bites RSA algoritmussal titkosítjuk. Okoz-e ez a megoldás valamilyen nehézséget, vagy rejt-e valamilyen sebezhetőséget? Ha igen, milyen megoldás javasolt ehelyett?
- Egy informatikai rendszer belépési jelszavait nagy biztonságú, 256 bites AES algoritmussal titkosítjuk. Okoz-e ez a megoldás valamilyen nehézséget, vagy rejt-e valamilyen sebezhetőséget? Ha igen, milyen megoldás javasolt ehelyett?

## Sebezhetőségek

- Milyen megoldásokkal védekezik az operációs rendszer, illetve a fordító a stack buffer overflow típusú sebezhetőségek ellen?
- Milyen módszert használnak a stack buffer overflow típusú exploitok a program futásának átirányítására?
- Mit jelent, ha egy program 'setuid root' jogosultságú? Milyen potenciális veszélyt ad ez?
- Miért nem tartalmazza a PATH környezeti változó az aktuális könyvtárat?

